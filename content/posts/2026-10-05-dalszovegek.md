---
title: "Miről írod a dalt?"
slug: "dalszovegek"
date: 2026-10-05T07:00:00+02:00
publishDate: 2026-10-05T07:00:00+02:00
author: "Varjú Zoltán"
forras_url: "https://crowintelligence.org/aporia/magyar-dalszovegek-essze/"
forras_cim: "Nekem írod a dalt — neked elemzem"
ogImage: "/img/dalszovegek/og.png"
ogImageAlt: "Csillagképszerű szóábra a magyar popdalszövegekből: lány, éjszaka, pénz, haza, élet, szerelem"
tags: ["Korpusznyelvészet", "Python", "Tartalomelemzés"]
draft: false
temak:
  - Vizualizáció és hálózatelemzés
kulcsszavak:
  - diakrón
  - rendszerváltás
  - T
  - nyolcvanas
  - előadó
---

A magyar könnyűzene története szerintem hihetetlenül izgalmas. Különösen Csatári Bence könyveit szeretem a témában, de valahogy mindig hiányoltam maguknak a szövegeknek az elemzését. Vajon változnak a dalok témái, nyelvezete az évek során? A hatvanas évek beat nemzedéke máshogy szólt rajongóihoz, mint a hetvenes vagy a nyolcvanas évek előadói? Hozott változást a rendszerváltás? Engem különösen érdekelt, hogy kimutatható e bármi különbség a [Három T alapján](https://hu.wikipedia.org/wiki/TTT) előadói között. Az még jobban hogy ez a különbség hogyan alakult a rendszerváltás után, amikor megszűnt ez a felosztás. Jobb híjján magunk vágtunk bele kérdéseink megválaszolásába.

{{< kep src="dalszovegek/Screenshot_2026-10-05_09-32-56.png"
        alt="Csillagképszerű szóábra sötét háttéren: a lány, éjszaka, pénz, haza, élet és szerelem szavakhoz egy-egy színes, vonalakkal összekötött pontcsoport tartozik"
        szerzo="Crow Intelligence" >}}

Az [első kis elemzés](https://crowintelligence.org/aporia/magyar-dalszovegek-essze/) és [egy kapcsolódó dashboard](https://crowintelligence.org/magyar-dalszovegek/) már elérhető. Ami még várható, az a Három T visgálata, habár itt elve nehéz néha besorolni egy előadót (pl. mert változik, hogy hol tűrt, hol éppen tiltott) és a szöveggyűjtésünk is hiányos a nyolcvanas évek magyar újhullámos zenekarait illetően. De dolgozunk az ügyön! De nem csak az adatok beszerzései igényel munkát, hanem az elemzésükhöz szükséges eszközök fejlesztése is.

De miért kell saját eszköz? Egyrészt, mert akartunk sajátot csinálni - igen, tudom, nem a legracionálisabb választ. Ha az ember rákeres, van egy rakat Python csomi, ami diakrón szóbeágyazást csinál - persze a többsége abandonware. A [chronowords](https://pypi.org/project/chronowords/) semmi forradalmit nem csinál, talán leszámítva hogy probabilisztikus adatstruktúra segítségével hatékonyan számolja a skipgram gyakoriságokat, ezért viszonylag nagy korpusszal is elboldogul. A [keyflux](https://pypi.org/project/keyflux/)  Tony McEnry és Vaclav Brezina korpusznyelvészeti tankönyvei és szoftverei által inspirálva született. Szerettünk volna egy egyszerű Python csomagot, a lehető legkevesebb függőséggel, ami tudja a szokásos kulcsszó, közösszó stb. elemzéseket. Mivel a legtöbb kulcsszavazási módszer rangsorokat generál, a diakrón elemzésnél jól jön, ha ezeket össze tudjuk vetni. Ezért került a csomagba az [allotaxonográt](https://arxiv.org/html/2506.21808v1) is. Az új ötletek megkövetelik a csomagok átgondoloását és bővítését, ezért először erre fogunk koncentrálni. Ha megvagyunk, jöhetnek a további elemzések!



Korábban már írtam a projektről:

- [Ezek minden idők leggyakoribb és legfontosabb szavai a magyar popslágerekben](/archivum/2020/hatvan-ev-dalszovegei/)
- [Így fonódnak össze a magyar zenei élet nagy alakjai](/archivum/2020/igy-fonodnak-ossze-a-magyar-zenei-elet-nagy-alakjai/)
- [Dob+Basszus+Szöveg – Budapest Science Meetup előadás](/archivum/2020/dobbasszusszoveg-budapest-science-meetup-eloadas/)
- [Miről szólnak a magyar dalszövegek? – interjú a Kossuth Rádióban](/archivum/2020/mirol-szolnak-a-magyar-dalszovegek-interju-a-kossuth-radioban/)
